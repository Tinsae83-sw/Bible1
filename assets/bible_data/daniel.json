{
  "daniel": {
    "Chapter 1": {
      "1": "ከመዝሙር ሁሉ የሚበልጥ የሰሎሞን መዝሙር ይህ ነው፡፡",
      "2": "ፍቅርህ ከወይን ጠጅ ይልቅ ደስ የሚያሰኝ ስለሆነ፥ ከንፈሮችህ ይሳሙኝ፡፡",
      "3": "የምትቀባው ሽቶ መልካም መዓዛ አለው፤ ስምህም ከሽቶ ሁሉ የጣፈጠ ነው፤ ቆነጃጅትም የሚያፈቅሩህ ስለዚህ ነው፡፡",
      "4": "እጄን ይዘህ ሳበኝ፤ አብረን እንሩጥ፤ ንጉሥ ሆይ! ወደ እልፍኝህ አስገባኝ፤ በዚያ አብረን ደስ ይለናል፤ ፍቅርህ ከቀይን ጠጅ ይልቅ ያስደስታል፤ ስለዚህ ቆነጃጅት ሁሉ እጅግ ያፈቅሩሃል፡፡",
      "5": "እናንተ የኢየሩሳሌም ቆነጃጅት ሆይ! ስሙኝ፤ እኔ ጥቁር ነኝ፤ ይሁን እንጂ ውብ ነኝ፤ የመልኬ ጥቁረት እንደ ቄዳር ድንኳን ነው፤ ውበቴ ግን እንደ ሰሎሞን ቤተ መንግሥት መጋረጃዎች ነው፡፡",
      "6": "መልኬን ያጠቆረው የፀሐይ ቃጠሎ ነው፤ ስለዚህ ጥቁር በመሆኔ አትናቀኝ፤ የእናቴ ልጆች የሆኑ ወንድሞቼ ስለተጣሉኝ፥ የወይን ተክል ጠባቂ አደረጉኝ፤ ስለዚህ የራሴን ሰውነት ለመጠበቅ ጊዜ አልነበረኝም፡፡",
      "7": "ውዴ ሆይ! እስቲ ንገረኝ፤ የበጎችህን መንጋ የምታሠማራው የት ነው? በቀትርስ ጊዜ ዕረፍት ያገኙ ዘንድ እንዲመስጉ የምታደርገው የት ነው? አንተን በመፈለግ የጓደኞችህን መንጋ በመከተል የምቅበዘበዘው ለምንድን ነው?",
      "8": "አንቺ ከሴቶች ሁሉ ያማርሽ ውብ ሆይ! ቦታውን የማታውቂው ከሆነ የበጎቹን ዱካ ተከትለሽ ሂጂ፤ የፍየል ግልገሎችሽንም በእረኞቹ ድንኳኖች አጠገብ አሠማሪ፡፡",
      "9": "ውዴ ሆይ! የፈርዖንን ሠረገላዎች በሚስቡ ፈረሶች መካከል ያለቸውን ውብ ባዝራ ትመስያለሽ፤",
      "10": "የጉንጮችሽ ውበት እንደ ከበረ ሉል ነው፤ አንገትሽም በዕንቁ ጌጥ የተዋበ ነው፡፡",
      "11": "እኛ ግን የብር ፈርጥ ያለው የወርቅ ጌጥ እንሠራልሻለን፡፡",
      "12": "ንጉሡ በድንክ አልጋው ላይ ዐረፍ ብሎ ሳለ የሽቶየ መዓዛ ቤቱን ሁሉ ሞላው፡፡",
      "13": "ውዴ በጡቶቼ መካከል ሲያርፍ መዓዛው፥ እንደተቋጠረ ከርቤ ነው፡፡",
      "14": "ውዴ፥ ዔንገዲ ተብሎ በሚጠራው የወይን ተክል ቦታ እንደበቀለ የበረሓ አበባ ነው፡፡",
      "15": "ውዴ ሆይ! እንዴት የተዋብሽ ነሽ! እንዴትስ ያማርሽ ነሽ! ዐይኖችሽ እንደ ርግብ ውብ ናቸው፡፡",
      "16": "ውዴ ሆይ! አንተም እኮ ውብ ነህ፤ እጅግም ደስ ታሰኛለህ፤ አልጋችንም እንደ ለምለም ሣር ደስ የሚያሰኝ ነው፡፡",
      "17": "የቤታችን ምሰሶ የዝግባ ዛፍ ነው፤ ጣራውም በጥድ እንጨት የተዋቀረ ነው፡፡"
    },
    "Chapter 2": {
      "1": "እኔ እንደ ሳሮን ጽጌረዳና በሸለቆ ውስጥ እንደሚበቅል ውብ አበባ ነኝ፡፡",
      "2": "ውዴ በሴቶች መካከል ስትታይ በእሾኽ መካከል እንደሚታይ ውብ አበባ ናት፡፡",
      "3": "ውዴ ከሌሎች ጎልማሶች ጋር ሲነጻጸር በዱር ዛፎች መካከል አምሮ እንደሚታይ የፖም ዛፍ ነው፤ እኔም እጅግ ደስ ብሎኝ በጥላው ሥር ዐረፍሁ፤ ጣፋጭ ፍሬውንም በመመገብ ተደስትሁ፡፡",
      "4": "ወደ ምግብ አዳራሹ አስገባኝ፤ ፍቅሩንም እንደ ሰንደቅ ዓላማ በእኔ ላይ ከፍ ከፍ አደረገ፡፡",
      "5": "እኔ በፍቅሩ ተይዤ ስለታመምሁ፤ ዘቢብ እየመገባችሁ አበረታቱኝ፤ በፖም ፍሬም አስደስቱኝ፡፡",
      "6": "ግራ እጁን ያንተርሰኛል፤ በቀኝ እጁም ያቅፈኛል፡፡",
      "7": "እኔም የኢየሩሳሌም ቆነጃጅት ሆይ! ፍቅር ራሱ ፈቅዶ እስኪነሣ ድረሰ ቀስቅሳችሁ እንዳታስነሥት፤ በፈጣን አጋዘንና በምድረ በዳ ዋልያ ስም ዐደራ እላችኋለሁ፡፡",
      "8": "እነሆ የውዴ ቃል፥ በተራራዎች ላይ እየዘለለ፥ በኮረባታዎችም ላይ እየተወረወረ ሲመጣ እሰማለሁ፤",
      "9": "ውዴ፥ ዋልያ ወይም የአጋዘን ግልገል ይመስላል፤ እነሆም ከቤታችን ቅጽር አጠገብ ቆሞአል፤ በመስኮትም ወደ ውስጥ ይመለከታል፤ በመጋረጃውም በኩል አሾልኮ ይቃኛል፡፡",
      "10": "ወዴ እንዲህ ይለኛል፥",
      "11": "ውዴ ሆይ! ተነሺ፥ የእኔ ውብ ሆይ! ነይ አብረን እንሂድ፤",
      "12": "እነሆ ክረምቱ አልፎአል፤ ዝናሙም ቆሞአል፤",
      "13": "በየመስኩ አበባዎች መታየት ጀምረዋል፤ የዘፈንም ወራት ደርሶአል፤ የርግቦችም ዜማ በምድራችን ይሰማል፡፡",
      "14": "በለስ ማፍራት ጀምሮአል፤ የወይን ተክልም አብቦአል፤ የአበባው ሽታ ምድርን ሞልቶታል፤ ስለዚህ ውዴ ሆይ! ተነሺ፤ የእኔ ውብ ሆይ! ነይ አብረን እንሂድ፡፡",
      "15": "አንቺ በገደል አለት ንቃቃት ውስጥ እንደተደበቀች ርግብ ነሽ፤ እስቲ አንድ ጊዜ ፊትሽን ልየው፤ ድምፅሽንም ልስማው፤ ድምፅሽ አስደሳች ነው፤ ፊትሽም እጅግ የተዋበ ነው፡፡",
      "16": "ወይናችን አብቦአል፤ ስለዚህ የወይን ተክላችንን እንዳያጠፉብን ቀበሮዎችን አጥምዳችሁ ያዙልን፡፡",
      "17": "ውዴ የእኔ ነው፤ እኔም የእርሱ ነኝ፤ በአበባዎች መካከል መንጋውን ያሰማራል፡፡",
      "18": "የሌሊቱ ጨለማ እስኪወገድ፤ የማለዳው ነፋስ እስከሚነፍስ፤ ውዴ ሆይ! እንደ ዋልያ ወይም እንደ የአጋዘን ግልገል በገደላማ ተራራዎች ላይ እየሮጥህ ተመለስ፡፡"
    },
    "Chapter 3": {},
    "Chapter 4": {
      "1": "ሙሽራው እንዴት ውብ ነሽ! ዐይኖችሽ በፊትሽ መሸፈኛ ሻሽ ውስጥ ሲታዩ እንደ ርግብ ያማሩ ናቸው፤",
      "2": "ጠጉርሽ ከገለዓድ ተራራ ላይ እንደሚወርድ የፍየል መንጋ ነው፡፡",
      "3": "ጥርሶችሽ በመካከላቸው ምንም መኻን ሳይኖርባቸው ተሸልተው በውሃ እንደታጠቡ፥",
      "4": "ነጫጭ የበጎች መንጋ ደስ ያሰኛሉ፡፡",
      "5": "ከንፈሮችሽ እንደ ቀይ ሐር ፈትል ያማሩ ናቸው፤",
      "6": "ሁለቱ ጉንጮችሽ በፊትሽ መሸፈኛ ሻሽ ውስጥ ሲታይ ለሁለት የተከፈለ የሮማን ፍንካች ይመስላሉ፡፡",
      "7": "አንገትሽ በሺ የሚቆጠሩ የኀያላን ጋሻዎችና የጦር ዕቃዎች ተሰቅለው የሚታይበትን፥",
      "8": "የጦር ምሽግ ይሆን ዘንድ የተሠራውን የዳዊትን ግንብ ይመስላል፡፡",
      "9": "ሁለቱ ጡቶችሽ መንታ ሆነው የተወለዱና በዱር አበባዎች መካከል የተሠማሩ የዋልያ ግልገሎችን ይመስላሉ፡፡",
      "10": "ሌሊቱ እስከሚነጋና ጨለማውም እስከሚያልፍ ድረሰ ወደ ከርቤ ተራራና ወደ ዕጣን ኮረብታ ሄጄ ዐርፋለሁ፡፡",
      "11": "ውዴ ሆይ! ሁለንተናሽ ውብ ነው፤ ምንም እንከን የለብሽም፡፡",
      "12": "ሙሽራዬ ሆይ! ከሊባኖስ ተራራ ውረጂ፤ ከሊባኖስ ተራራ ነይ፤",
      "13": "ከአማና ተራራ ጫፍ ውረጂ፤ የአንበሳና የነብር መኖሪያ ከሆኑት ከሠኒርና ከሔርሞን ተራራዎች ወርደሽ ነይ!",
      "14": "ውድ እኅቴ የሆንሽ ሙሽራየ ሆይ! የዐይኖችሽ አመለካከትና የአንገትሽ ድሪ ልቤን አማርኮታል፤",
      "15": "ውድ እኅቴ የሆንሽ ሙሽራየ �ሆይ! ፍቅርሽ እንዴት ያስደስታል! ፍቅርሽ ከወይን ጠጅ ይልቅ ደስ ያሰኛል፤",
      "16": "መዓዛሽም ከማንኛውም ሽቶ ይበልጣል፡፡",
      "17": "ውዴ ሆይ! ከከንፈሮችሽ የማር ወለላ ይፈስሳል፤ ከአንደበትሽም ማርና ወተት ይፈልቃል፤",
      "18": "የልብስሽም መዓዛ የሊባኖስን ሽቶ ይመስላል፡፡",
      "19": "ውድ እኅቴ የሆንሽ ሙሽራዬ ታጥሮ እንደሚጠበቅ የአትክልት ቦታ፥",
      "20": "ዙሪያዋ በግንብ እንደተከበበ ምንጭ፥ እንደ ታተመም ፈሳሽ ናት፡፡",
      "21": "በዚያም ከሚገኙት የአትክልት ፍሬዎች መካከል የሮማን ፍሬ፥ ሄናንና ናርዶስ ይገኛሉ፡፡",
      "22": "ናርዶስ፥ ቀጋ፥ ጠጅ ሣርና ቀረፋ፥ እንዲሁም ሽታቸው እንደ ዕጣን መዓዛ ያላቸው ልዩ ልዩ ተክሎች ይገኙባታል፡፡",
      "23": "እንዲሁም ከርቤ፥ የሬት አበባና ልዩ ልዩ የቅመማቅመም ተክሎች ይበቅሉባታል፡፡",
      "24": "አንቺ የአትክልት ቦታን እንደምታጠጣ ምንጭ ነሽ፤ የሕይወት ውሃም እንደሚገኝባት ጉድጓድ ነሽ፤",
      "25": "ከሊባኖስ ተራራ ሥር እንደሚፈልቅ ወንዝ ነሽ፡፡"
    },
    "Chapter 5": {
      "1": "ውድ እኅቴ የሆንሽ ሙሽራዬ ሆይ! እነሆ ወደ አትክልት ቦታዬ ገባሁ፤ ከርቤዬንና የሽቶ አበባዎቼን ለቀምሁ፤ የማር ሰፈፌን ከወለላው ጋር ተመገብሁ፤ የወይን ጠጄንና ወተቴንም ጠጣሁ፡፡",
      "2": "ወዳጆቼ ሆይ! በፍቅር እስክትረኩ ድረሰ ብሉ፥ ጠጡ፡፡",
      "3": "እኔ ተኝቼአለሁ፤ ልቤ ግን ነቅተአል፤ በሕልሜም ውዴ እንዲህ እያለ በር ሲያንኳኳ ሰማሁት፤",
      "4": "“ውድ እኅቴ የሆንሽ ሙሽራዬ ሆይ! እንከን የሌለብሽ ርግቤ ሆይ! እባክሽ በሩን ክፈችልኝ፤ ራሴ በጠል ርሶአል፤ ጠጉሬም በሌሊት ካፊያ ረስርሶአል፡፡",
      "5": "ልብሴን አውልቄአለሁ፤ ታዲያ እንደገና ልልበስን? እግሬንም ታጥቤአለሁ፤ ታዲያ እንዴት እንደገና ላሳድፈው?",
      "6": "ውዴ በበሩ ቀዳዳ በኩል እጁን ወደ ውስጥ ዘረጋ፤ ልቤም ስለ እርሱ ተንሰፈሰፈ፡፡",
      "7": "ስለዚህ ለውዴ በሩን ልከፍትለት ተነሳሁ፤ የበሩን መክፈቻ እጀታ ስይዘው እጆቼ በከርቤ፥ ጣቶቼም በሽቶ ተሞሉ፡፡",
      "8": "ለውዴ በሩን ከፈትሁለት፤ ነገር ግን እርሱ ተመልሶ ሄዶ ኖሮአል፤ ድምፁን ለመስማት እጅግ ጓጉቼ ነበር፤ አጥብቄ ፈለግሁት፤ ነገር ግን ላገኘው አልቻለኩም፤ ጠራሁት፤ እርሱ ግን አልመለሰልኝም፡፡",
      "9": "እየተዘዋወሩ ከተማውን የሚጠብቁ ሰዎች አገኙኝ፤ ደብድበውም አቆሰሉኝ፤ የከተማውን ቅጽር የሚጠብቁ ዘበኞች መጎናጸፊያዬን ገፍፈው ወሰዱብኝ፡፡",
      "10": "እናንተ የኢየሩሳሌም ቆነጃጅት ውዴን ያገኛችሁት እንደሆነ፥ እኔ ከፍቅሩ የተነሣ መታመሜን እንድትነግሩት ዐደራ እላችኋለሁ፡፡",
      "11": "አንቺ ከሴቶች ሁሉ የተዋብሽ ሆይ! በውኑ የአንቺ ወዳጅ ከሌሎች የተለየ ነውን? ስለ እርሱ ይህን ያህል ዐደራ የምትይን? እርሱ ከሌሎች የሚለይበት ነገር ምንድን ነው?",
      "12": "ውዴ እጅግ የተዋበና ብርቱ ነው፤ ከዐስር ሺ ወንዶች መካከል እርሱን የሚመስለው የለም፡፡",
      "13": "የእርሱ ራስ የወረርቅ ሉል ይመስላል፤ ጠጉሩም ዞማና እንደ ቁራ የጠቆረ ነው፡፡",
      "14": "ዐይኖቹ በወንዝ አጠገብ እንደሚታዩና በወተት የታጠቡ እንደሚመስሉ ርግቦች ያምራሉ፡፡",
      "15": "የጉንጮቹ ማማር ጣፋጭ ሽታ ያላቸው የቅመማቅመም ዕጽዋት እንደሚገኙበት የአትክልት ቦታ ነው፤ ከንፈሮቹ መዓዛው የሚጣፍጥ የከርቤ ሽቶ እንደሚያፈስሱ የዱር አበባዎች ናቸው፡፡",
      "16": "ክንዶቹ የዕንቁ ፈርጥ እንዳለበት የወርቅ ዘንግ ያምራሉ፤ ሰውነቱም በሰንፔር ዕንቁ እንዳጌጠ የዝሆን ጥርስ ነው፡፡",
      "17": "እግሮቹ በወርቅ መሠረት ላይ የተተከሉ የዕብነበረድ ምሰሶዎችን ይመስላሉ፤ መልኩ በዝግባ ዛፎች እንዳጌጠ እንደ ሊባኖስ ተራራ ነው፡፡",
      "18": "አፉ እንደ ማር የጣፈጠ ነው፤ ሁለንተናው የደስ ደስ አለው፤ እናንተ የኢየሩሳሌም ቆነጃጅት እንግዲህ ውዴና ባልንጀራዬ ይህን የመሰለ ነው፡፡"
    },
    "Chapter 6": {
      "1": "አንቺ ከሴቶች ሁሉ የተዋብሽ �ሆይ! ወዳጅሽ ወዴት ሄደ? እኛም አብረንሽ እንድንፈልገው የሄደበትን አቅጣጫ ንገሪን፡፡",
      "2": "ውዴ የበጎቹን መንጋ ለማሠማራትና ውብ አበባ ለመቅጠፍ፥ የሽቶ ዕጽዋት ወደሚገኙበት የአትክልት ቦታው ወርዶአል፡፡",
      "3": "ውዴ የእኔ ነው፤ እኔም የእርሱ ነኝ፤ በአበባዎች መካከል መንጋውን ያሰማራል፡፡",
      "4": "ውዴ ሆይ! እንደ ቲርጻ ከተማ የተዋብሽ ነሽ፤ እንደ ኢየሩሳሌምም እጅግ ያማርሽ ነሽ፤ የጦር ዓርማ ይዞ እንደሚጓዝ ሠራዊት የሚያስፈራ ግርማ አለሽ፡፡",
      "5": "እባክሽ ዐይኖችሽን ከእኔ ላይ አንሺ፤ ምክንያቱም እነርሱ እኔን አማርከው እስረኛ አድርገውኛል፡፡",
      "6": "ጠጉርሽ ከገለዓድ ተራራ ላይ እንደሚወርድ የፍየል መንጋ ነው፡፡",
      "7": "ጥርሶችሽ፥ በመካከላቸው ምንም መኻን ሳይኖርባቸው መንታ መንታ እንደሚወልዱና በውሃ እንደታጠቡ ነጫጭ የበጎች መንጋ ደስ ያሰኛሉ፡፡",
      "8": "ሁለቱ ጉንጮችሽ በፊትሽ መሸፈኛ ሻሽ ውስጥ ሲታይ ለሁለት የተከፈሉ የሮማን ፍሬ ፍንካች ይመስላሉ፡፡"
    },
    "Chapter 7": {
      "1": "አንቺ እንደ ንጉሥ ልጅ የተዋብሽ �ሆይ! እግሮችሽ በነጠላ ጫማ ውስጥ ሲታይ እንዴት ያምራሉ! ዳሌዎችሽ በብልኅ አንጥረኛ እጅ የተሠራ የዕንቁ ጌጥ ይመስላሉ፤",
      "2": "እንብርትሽ በወይን ጠጅ የተሞላ ብርሌ ይመስላል፤ ወገብሽ ዙሪያውን በአበባ የታሰረ የስንዴ ነዶ ይመስላል፡፡",
      "3": "ሁለቱ ጡቶችሽ መንታ የዋልያ ግልገሎችን ይመስላሉ፡፡",
      "4": "አንገትሽ በዝሆን ጥርስ እንዳጌጠ ግንብ ነው፤ ዐይኖችሽ በታላቅዋ ከተማ በሐሴቦን የቅጽር በር አጠገብ የሚገኙ የውሃ ኩሬዎችን ይመስላሉ፡፡",
      "5": "የራስሽ ቅርጽ እንደ ቀርሜሎም ተራራ ነው፤ ዞማው ጠጉርሽም የኀር ጉንጉን የመሰለ ነው፡፡",
      "6": "ውዴ ሆይ! እንዴት ያማርሽ ነሽ! እንዴትስ ውብ ነሽ! ፍቅርሽ እንዴት ያስደስታል!",
      "7": "ቁመናሽ የዘንባባ ዛፍ ይመስላል፤ ጡቶችሽም የዘንባባ ዘለላ ይመስላሉ፡፡",
      "8": "በዘንባባው ዛፍ ላይ ወጥቼ ፍሬውን መልቀም እወዳለሁ፤ ጡቶችሽ እንደ ወይን ዘለላ እቅፍ ናቸው፤ የእስትንፋስሽ መዓዛ እንደ ፖም ፍሬ ሽታ ነው፡፡",
      "9": "የአፍሽም መዓዛ እንደ መልካም ወይን ጠጅ ነው፡፡",
      "10": "እንግዲያውስ መልካሙ የወይን ጠጅ በውዴ ከንፈሮችና ጥርሶች መካከል እየተንቆረቆረ በዝግታ ይውረድ፡፡",
      "11": "እኔ የውዴ ነኝ፤ የእርሱም ምኞት ወደ እኔ ነው፡፡",
      "12": "ውዴ ሆይ! ና ከከተማ ወጥተን ወደ ገጠር እንሂድ፤ ሌሊቱን በዚያ �እናሳልፍ፡፡",
      "13": "የእንኮይ ፍሬ መዓዛና እንዲሁም ደስ የሚያሰኙ ልዩ �ልዩ ፍራፍሬዎች ደጃችንን ሞልቶታል፡፡",
      "14": "ውዴ ሆይ! ከነዚህም ፍሬዎች የበሰሉትን አዲስ የተቀጠፉትን ለአንተ አኑሬልሃለሁ፡፡"
    },
    "Chapter 8": {
      "1": "ምነው አንተ የእናቴን ጡት ጠብቶ እንዳደገ እንደ ወንድሜ በሆንክልኝ! በመንገድ ላይ አግኝቼ ብስምህ፥ ማንም �ሰው አይነቅፈኝም ነበር፤",
      "2": "ወደ ወላጅ እናቴ ቤት ባስገባሁህ ነበር፤ በዚያም ስለ ፍቅር ባስተማርከኝ ነበር፤ በሮማን ፍሬዬ ጭማቂ የጣፈጠውን መልካሙን የወይን ጠጅ ባጠጣሁህ ነበር፡፡",
      "3": "ግራ እጅህን አንተርሰህ፥ በቀኝ እጅህ ባወፍከኝ ነበር፡፡",
      "4": "እናንተ የኢየሩሰሌም ቆነጃጅት ሆይ! ፍቅር ራሱ ወዶ እስኪነሣ ድረሰ ቀስቅሳችሁ እንዳታስነሡት ዐደራ እላችኋለሁ፡፡",
      "5": "በወዳጅዋ ትከሻ ላይ ደገፍ ብላ ከበረሓ የምትመጣ ይህች ማን ናት?",
      "6": "ድሮ እናትህ አንተን አምጣ በወለደችበት በፖም ዛፍ ሥር ተኝተህ ሳለ፥ ቀስቅሼ አስነሣሁህ፡፡",
      "7": "በዘላለማዊ ፍቅር በልብህ ውስጥ አትመኝ፤ በክንድህም እንደ ማኅተም እኔን ብቻ ያዘኝ፤ ፍቅር እንደ ሞት የበረታች ናት፤ ቅንአትም እንደ መቃብር የከፋች ናት፤ በምትነድበትም ጊዜ እንደ እሳት ወላፈን ትገርፋለች፡፡",
      "8": "የውሃ ብዛት የፍቅርን እሳት ሊያጠፋ አይችልም፤ ጎርፍም ጠራርጎ ሊወስዳት አይችልም፤ ሰው ባለው ሀብት ሁሉ ፍቅርን ለመግዛት ቢሞክር ፍቅር በገንዘብ ስለማትገኝ ሰዎች ይንቁታል፡፡",
      "9": "ገና ጡት ያላወጣች ትንሽ እኅት አለችን፤ ለጋብቻ ብትጠየቅ ለዚህች ለእኅታችን የምናደርግላት ምንድን ነው?",
      "10": "እንደ ወይን ዘለላ እንደ ወይን ዘለላ ይመስላል፡፡",
      "11": "ውዴ ሆይ! ፈጥነህ ወደ እኔ ና! የቅመም ተክሎች በሚበቅሉባቸው ተራራዎች ላይ የሚዘል አጋዘን ወይም የዋልያ ግልገል ምሰል፡፡"
    }
  }
}
